---
title: 'Om Klubben'
date: 2025-07-14T16:07:08+02:00
draft: false
#bigimg: [{src: "/aikido_logo_small.png", desc:"bim!"}]
#cascade: 
#  featured_image: "aikido_logo.png"
---


![Jujitsu klubben aikido logo]( /aikido_logo_small.png "Jujitsu-klubben aiki-do logo")

Ju-jitsu klubben Aiki-do er en selvforsvarsklub, grundlagt i 1965, hvor vi træner ju-jitsu hver mandag og torsdag.
Klubben er en gammel ”Amager” klub, og hører i dag til en af landets ældste aktive Ju-Jitsu klubber. 

Hos os kan du træne fra du er 8 år gammel.


* Vi træner:
* Voksne Mandag & Torsdag 19.00-21.00
* Børn/Ungdom Torsdage fra 17.45-19.00

## [Tårnby Skole, Pigernes Gymnastiksal.](https://maps.app.goo.gl/erfeh4d5RCj9mNPJ7) 
{{< qr text="https://maps.app.goo.gl/erfeh4d5RCj9mNPJ7" />}}

Så fat træningstøjet og kom og prøv om det er noget for dig. 

For yderligere information kontakt:
Formand Kenn Jørgensen
Telefon: 2099 8966 
Mail: info@selvforsvar-amager.dk

Historien om os:
 
Ju-jitsu klubben Aiki-do blev stiftet i 1965 af Algot Jensen og Øjvind Rasmussen under navnet judoklubben Aiki-do.
Ved opstart af klubben, var de bærende kræfter, udover Algot Jensen og Øjvind Rasmussen, Børge Olsson og Henrik Petersen.
Børge Olsson var kørelærer i Kastrup, og de tre andre var ansat i Sporvejene. Børge Olsson havde et mesterskab i judo.
 

Et halvt års tid efter, kom også Christian Christiansen til klubben. Han var ligeledes ansat i Sporvejene.

Christian startede med sin ju-jitsu træning som soldat i 1952 på flyvestation Værløse hos kaptajn (og senere major) Knud Janson. Af forskellige årsager stoppede Børge Olsson, Henrik Petersen og Øjvind Rasmussen inden for klubbens første år, så det blev Algot Jensen og Christian Christiansen, der stod i front for klubben de første 25 år.

![algert og øjvind]( algert_øjvind.jpg "Christian Christiansen og Algot Jensenis a comment")
 

Klubben er en rigtig Amagerklub. Behovet for en klub startede i forbindelse med en række selv forsvarskurser i første halvdel af 60`erne.
Især hold med selvforsvar for kvinder, var yderst populære. Klubben startede på Skolen ved Sundet, herefter bl.a. Skottegårdsskolen, Tårnby Gymnasium og nu Tårnby Skole, hvor der trænes i pigegymnastiksalen.
